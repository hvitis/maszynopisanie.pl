---
title: "Maszynopisanie na Garażówce."
description: "Dlaczego warto mieć ze sobą maszynę na wyprzedażach i wydarzeniach."
date: 2022-09-26T05:00:00Z
image: "/images/posts/2022-09-26/maszynopisanie-pl.png"
categories: ["wydarzenia"]
authors: ["Adam"]
tags: ["kupowanie", "pisanie publicznie"]
draft: false
---

Zapisałem się na Garażówkę czyli na wyprzedaż swoich niepotrzebnych rupieci. Pomyślałem, że wezmę książki i dorzuciłem do tego maszynę do pisania - oczywiście w celu nie nudzenia się (Sprzedać Olivetti Valentine z tak wyjątkową czcionką to byłaby zbrodnia).

Oczywiście inni mieli różności na swoich stanowiskach. Na jednym znalazłem nawet maszynę, którą Pan chciał oddać za stówkę jednak nie miała nawet żadnego logo i nie byłem pewien czy to był Remington czy jakaś inna. Pan miał mnóstwo innych rupieci, antyków i staroci.

![maszyna do pisania na wyprzedaży garażowej](./images/posts/2022-09-26/garazowka-maszyna-do-pisania.jpeg)

Dawno nie byłem handlarzem, więc zapomniałem, że pracą handlarza jest generować ciekawość
i zachęcać ludzi do zakupu. Na szczęście maszyna do pisania, spisała się idealnie jako
element przykuwający uwagę. 

Klak, klak, klak, ding. Delikatny dzwoneczek przykuwał uwagę i ludzie nawet pytali się co piszę i jak się sprawuje maszyna. No właśnie - co pisałem?

Najpierw napisałem kilka zalet maszyn do pisania a potem przerzuciłem się na pisanie wierszyków w miarę jak odwiedzali mnie znajomi.

![publiczne pisanie wierszy na maszynie](./images/posts/2022-09-26/wiersz-na-maszynie.png)

Wspaniałe wydarzenie wspierające ekonomię cyrkularną, kontakt między ludźmi i pozwalające
na sprzedanie połowy książek, które przytachałem w walizkach!

Polecam znaleźć podobne (lub zorganizować samemu) w swojej okolicy.