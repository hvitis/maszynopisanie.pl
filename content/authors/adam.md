---
title: Adam
image: /images/authors/avatar.jpg
description: Jak zaczęła się moja przygoda i gdzie jest teraz.
---

Maszynami do pisania zainteresowałem się przez Hemingwaya. Otóż chciałbym napisać pewną książkę.
Pamiętam, że kupiłem książkę Hemingway On Writing i przeczytałem o stylu pisania jaki sobie 
chwalił. Pisał tam, że oddanie poprawionego maszynopisu do edycji zwiększa jego idealność o 
33%, bo jest to dodatkowym krokiem na drodze dzieła do wydania. Można podczas przepisywania
jeszcze raz pomyśleć nad poprawą ale... 

Przecież musiało być coś więcej. Na pewno pojawiła się u mnie nieświadoma myśl o radości jaką 
sprawiłoby mi pisanie na maszynie. Kiedyś w dzieciństwie lubiłem pisać.

Kupiłem więc zepsutego i zabrudzonego Hermesa 3000, naprawiłem go i zacząłem pisać.

Potem przyszedł czas na kolejne 15 maszyn i tak już wpadłem po uszy.

Dziś jestem fanem maszyn Olivetti, firmy, którą prowadził Adriano Olivetti, jego postaci czy
czcionek, które tworzyli. O maszynach wiem sporo, wystarczająco, żeby zabrać się za kolejny krok czy cel:

- Przybliżyć historię Olivetti i umożliwić pisanie na tych maszynach Polakom.